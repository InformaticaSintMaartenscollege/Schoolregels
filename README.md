# De schoolregels

De schoolregels zijn in twee groepen verdeeld: **huisregels** en **gedragsregels**.

## Huisregels

Een grote scholengemeenschap als het Sint Maartenscollege Voorburg kan niet zonder huisregels.
Zij zijn belangrijk voor een goede voortgang van de lessen en het fatsoenlijk gebruik van de
gebouwen, het terrein en de voorzieningen. Verder moeten er ook regels zijn in verband met
veiligheid en gezondheid.
Voorbeelden van huisregels zijn:
• de lestijden
• wat te doen als je te laat bent
• waar mag je wel/niet komen

## Gedragsregels

Gedragsregels zeggen iets over hoe wij met elkaar, met onze omgeving en met onszelf omgaan.
Vele van die regels heb je al van huis uit meegekregen. Voorbeelden zijn: respect voor andermans
eigendommen, respect voor andermans lichaam en respect voor je omgeving (bijv. je eigen rommel
opruimen).
Andere gedragsregels horen bij de school die we zijn: een openbare school met respect voor de
verschillende godsdiensten en levensovertuigingen.
Tenslotte zijn er nog regels die door de overheid verplicht worden gesteld: voorbeelden zijn de
leerplicht en het reglement betreffende seksuele intimidatie.
Bij al deze gedragsregels staat het begrip “respect” voorop. Dit betekent dat je rekening houdt met
een ander in je handelen, maar bijvoorbeeld ook in je taalgebruik.
Overigens wordt er ook van je verwacht dat je je vrienden/ medeleerlingen aanspreekt op
wangedrag.
Tot slot:
Een lange lijst van wat je niet mag of juist wel moet.
Te lang? Eigenlijk wel: veel dingen behoren zo vanzelfsprekend te zijn dat ze niet opgeschreven
behoeven te worden. Maar tussen de theorie en de praktijk kan een groot verschil zijn. En we zitten
met bijna vijftienhonderd mensen in twee niet al te grote gebouwen.
Het zal dus voorkomen dat iemand aangesproken wordt op een overtreding van de schoolregels. En
daar ook voor gestraft wordt. Dat is dan jammer, maar het moet. Bij een ernstige overtreding of
herhaling van een overtreding kan de schoolleiding overgaan tot schorsing of verwijdering van
school.
Toch kan het gebeuren dat je vindt dat je ten onrechte voor iets straf krijgt of een te zware straf of
het niet eens bent met een bepaalde maatregel. Je mag dan van de school, in dit geval de
schoolleiding, verwachten dat je bezwaar serieus genomen wordt en de zaak opnieuw wordt
bekeken. Maar uiteindelijk moet er toch een beslissing genomen worden. Ben je, of zijn je ouders,
het dan nog niet met de beslissing eens, dan is er een officiële klachtenregeling. Deze
klachtenregeling ligt op de administratie ter inzage en is bij de afdelingsleider te verkrijgen. Daarin
staat hoe verder te handelen.


![This is an image](https://myoctocat.com/assets/images/base-octocat.svg](https://www.studiediscipline.nl/category/achtergrond-en-introductie/)
